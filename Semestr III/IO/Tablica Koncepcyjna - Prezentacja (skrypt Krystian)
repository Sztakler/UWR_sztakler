1. Dzień dobry, witamy na naszej prezentacji. chcielibyśmy zaprezentować nasz pomysł na aplikację "Patternized" w postaci tablicy koncepcyjnej. Przybliżymy czym nasza aplikacja ma być, jaka filozofia jej przyświeca, dlaczego naszym zdaniem pojawiła się potrzeba stworzenia takiego produktu, do jakich użytkowników jest skierowana. Omówimy również kwestie technicze związane z procesem produkcji, procesem wdrażania oraz funkcjonalność naszej aplikacji.

2. Wiele osób, w tym my, spotkało się z sytuacją, gdy chcieli wykonać prosty wzór, np. na koszulkę, papier prezentowy, tapetę, jednak na przeszkodzie stał brak odpowiedniego narzędzia. Obecnie na rynku istnieje mrowie oprogramowania graficznego, jednak są to zwykle zaawansowane programy, trudne w obsłudze, wymagające przeszkolenia, często kosztowne lub odwrotnie, bardzo proste, wyposażone w niewiele funkcji i ograniczające możliwości twórcze użytkownika. Dlatego postanowiliśmy wyjść naprzeciw oczekiwaniom takich osób i stworzyć prostą w obsłudze, intuicyjną aplikację wyspecjalizowaną właśnie w tej dziedzinie - tworzenia wzorów i prostych grafik, jednocześnie oferując na tyle dużą swobodę działania, by zadowolić użytkowników profesjonalnych, ułatwiając ich pracę w tym zakresie.

3. Nasza aplikacja, silnie powiązana z procesem twórczym, musi budzić odpowiednie skojarzenia i zaufanie użytkownika już od pierwszego kontaktu z nią. Dlatego konieczne jest stworzenie atrakcyjnego, sugestywnego loga. Zaprojektowaliśmy proste minimalistyczne logo w jasnej tonacji i wzorze w ciepłym, energetyzującym odcieniu żółci - od razu budzącym skojarzenia z kreatywnością i dającym intuicyjne zrozumienie czym nasz produkt jest. Reklamować nasz produkt możemy z pomocą kilku sloganów reklamowych, z których każdy podkreśla wiodące atuty aplikacji - skupienie na sferze tworzenia wzorów dekoracyjnych, opcje społecznościowe oraz algorytmiczne generowanie wzorów z możliwością programowania własnych skryptów.

4. Aplikacja nie będzie powstawała w próżni, więc oczywiście będziemy korzystali z doświadczenia innych osób oraz firm, być może nawet konkurencji. Niezastąpioną pomocą mogą okazać się nasi przyszli użytkownicy, stąd koniecznie musimy być w kontakcie z grupami i portalami zrzeszającymi profesjonalnych grafików, amatorów oraz pasjonatów tej dziedziny, którzy jasno określą jakie są ich oczekiwania od planowanej przez nas aplikacji. Pomocna może okazać się również konsultacja w zakresie obsługi płatności online, gdyż nasza aplikacja musi jakoś na siebie zarabiać i planujemy możliwość poszerzenia funkcjonalności produktu o płatne opcje premium. Będziemy musieli zadbać o kwestie prawne związane z prawami autorskimi naszych użytkowników do ich prac, stąd konsultacja z zespołem prawników jak i zatrudnienie takiego specjalisty jest niepomijalnym aspektem produkcji. Patternized to aplikacja internetowa, przechowująca dane użytkowników w chmurze, zatem musimy skupić nasze wysiłki na zapewnieniu jak największego możliwego bezpieczeństwa sieci i baz danych, stąd konsultacja w tej sferze również staje się wymagana.

5. Proces produkcyjny z pewnością będzie obfitować w problematyczne sytuacje, chociażby powiazane z bezpieczeństwem danych użytkowników czy stabilnością serwerów; będziemy musieli dołożyć wszelkich starań by dopracować te aspekty. Nasz pomysł na aplikacje specjalizującą się w tworzeniu wzorów, dodatkowo wspierany przez generowanie algorytmiczne, jest stosunkowo świeży na rynku, stąd potencjalni użytkownicy mogą być początkowo nieufni, mogą uznać ją za kolejny trudny w obsłudze i czasochłonny do opanowania program, zatem dobrze poprowadzona kampania marketingowa będzie konieczna, by wyprowadzić ich z błędu i skłonić do korzystania z produktu. Kolejnym ważnym elementem jest aspekt społecznościowy - chcemy, by nasi użytkownicy mogli chwalić się swoimi pracami przed innymi, dzielić pomysłami i napisanymi przez siebie algorytmami, zatem zadbanie o prężny rozwój społeczności i ochrona jej przed stagnacją będzie dla nas priorytetem. Sama strona techniczna aplikacji obfitować będzie w algorytmy, niektóre dość wymagające obliczeniowo, stąd zadbanie o utrzymanie czystości i wydajności kodu jest konieczne, by zapewnić przyjemne doświadczenie użytkownika z korzystania z gotowego produktu.

6. W razie konieczności ramy czasowe produkcji można zawęzić, np. przez opóźnienie dodania warstwy społecznościowej aplikacji lub ograniczenie jej funkcjonalności na pewien czas. Również nie wszystkie z bardziej zaawansowanych algorytmów będą użyteczne od samego początku istnienia aplikacji na rynku, możemy więc skupić się jedynie na tych najbardziej podstawowych, stopniowo wdrażając pozostałe już do żyjącego produktu. Z kolei zapewnienie użytkownikom najbardziej komfortowego, przyjemnego doświadczenia z korzystania z aplikacji jest sprawą priorytetową, osią filozofii Patternized jest wysoka jakość interfejsu użytkownika, zatem nie możemy szczędzić zasobów na ten aspekt.

7. Do realizacji projektu będziemy potrzebować zespołu programistów; uznaliśmy, że czterech - dwóch backendowych i dwóch frontendowych - wystarczy, by stworzyć oraz utrzymać kod aplikacji. Projekt jest stosunkowo sporych rozmiarow, dlatego przydatny okaże się menedżer zespołu, dbający o efektywność i wydajność pracowników. W zapewnieniu wysokiej jakości aplikacji oraz jej interfejsu niezastąpieniu okażą się testerzy, którzy na bieżąco będą informować zespół o konieczności implementacji poprawek. Dbaniem o kwestie regulacji prawnych związanych z działaniem firmy oraz interesami użytkowników zajmie się prawnik. Nasza aplikacja musi godnie się prezentować, a jej wygląd budzić zaufanie i inspirować do procesu twórczego, dawania upustu swojej kreatywności podczas korzystania z aplikacji; w tym z pewnością pomoże nam grafik. Sprawami związanymi z budowaniem zaufania bo marki oraz reklamą zajmie się marketingowiec. 

8. Wymiar finansowy naszego projektu, po zastosowaniu szacunkowych wartości wynagrodzeń poszczególnych pracowników oraz standardowego wymiaru godzinowego pracy wyniesie ok. 283tys. złotych. Nie planujemy wynajmu przestrzeni biurowej, w dobie pandemii bezpieczniejsza będzie praca zdalna. To rozwiązanie od razu eliminuje też koszt zakupu sprzętu komputerowego i programów, pracownicy mogą korzystać z własnych, z którymi są bardziej zaznajomieni, jak wiadomo najlepszy interfejs to taki, do którego jesteśmy przyzwyczajeni.
 
