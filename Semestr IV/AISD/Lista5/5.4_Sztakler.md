## Zadanie 4

![](https://i.imgur.com/wVFkD1N.png)

### Wstęp

Metoda dowodzenia przez argument o adwersarzu polega na wymyśleniu strategii generowania zbioru danych i odpowiadania na pytania algorytmu tak, by zmaksymalizować czas jego działania -- jest to strategia ***adwersarza***. Z drugiej strony algorytm usiłuje zminimalizować swój czas działania. W czasie ***gry z adwersarzem*** algorytm zadaje adwersarzowi pytania, które przybliżają go do rozwiązania zadania, tzn. dają mu nowe informacje. Rolą adwersarza jest modyfikowanie danych i odpowiadanie w taki sposób, by nie spowodować sprzeczności z poprzednimi odpowiedziami oraz zmusić algorytm doz adania największej możliwej liczby pytań.

Jeśli udowodnimy, że ***adwersarz w każdym przypadku posiada strategię wygrywającą***, wtedy udowodnimy wartość dolnej granicy złożoności.

### Przestrzeń danych

Na wejściu otrzymujemy dwa posortowane rosnąco ciągi długości $n$: $A=a_1,a_2,...,a_n$ oraz $B=b_1,b_2,...,b_n$. Chcemy połączyć je w taki sposób, by na wyjściu mieć jeden posortowany rosnąco ciąg długości $2n$.

Będziemy ustawiać $n$ elementów z jednego ciągu na $2n$ miejscach w ciąg wynikowym, co wyznaczy jednoznaczenie położenie dla pzostałych $n$ elementów z drugiego ciągu (ciągi są posortowane). Daje nam to ${2n 
\choose n} = \frac{(2n)!}{n!n!}$ możliwych ustawień.

### Ograniczenie przestrzeni danych

Zgodnie z treścią zadania zakładamy, że adwersarz na początku ogranicza przestrzeń danych tak, by zawierała $2n$ zestawów takich, by każde porównanie ,wykonywane przez algorytm, eliminowało jeden zestaw.

Może tego dokonać, np. poprzez konstrukcję kandydatów na wynik -- ciągów rosnących postaci:

$$S_0 = a_1,b_1,a_2,b_2,...,a_n,b_n$$

$$S_1 = b_1,a_1,a_2,b_2,...,a_n,b_n$$

$$S_0 = a_1,b_1,b_2,a_2,...,a_n,b_n$$

$$\vdots$$

$$S_i = a_1.b_1,...b_i,a_i,...,a_n,b_n$$

Są to ciągi utworzone poprzez zamianę kolejności elementów $s_i$ i $s_{i+1}$ w ciągu $S_0$. Zauważmy, że ciąg $S_0$ jest długości $2n$, zatem możemy w nim dokonać $2n-1$ zamian kolejności elementów, otrzymując za każdym razem nowy ciąg. Łącznie mozemy otrzymać dokładnie $2n$ ciągów. Niech będzie to przestrzeń zdarzeń dla gry z adwersarzem.

### Strategia algorytmu

Załóżmy, że gracz zadaje adwersarzowi jedynie ***sensowne pytania***, które przybliżają go do rozwiąznia, np. nigdy nie zapyta, czy element $a_i < a_{i+1}$, bo ciągi $A, B$ są posortowane rosnąco, a ciągi $S$ zawierają kolejne elementy tych ciągów, zamieniając kolejnością jedynie elementy z różnych ciągów. W takim razie jeśli zachodziła relacja, bez straty ogólności powiedzmy, że między $a_i$ i $a_j$ w ciągu $S_0$, to musi zachodzić wszystkich pozostałych, bo ich względne położenie w ciągach się nie zmienia. *Sensowne* pytania są więc pytaniami postaci: *Jaka jest relacja elementu $a_i$ do $b_j$?* Jak powinien postąpić adwersarz, w zależności od relacji między $a_i$ i $b_j$?

W każdym przypadku algorytm może wykreślić **co najwyżej jednego** kandydata na ciąg wynikowy.

### Strategia adwersarza

Adwersarz powinien odpowiadać na pytania w taki sposób, by eliminować możliwie najmniej ciągów z zestawu danych. Dany ciąg $S_i = a_1.b_1,...b_i,a_i,...,a_n,b_n$ będzie eliminowany, gdy gracz dowie się, że $a_i < b_i$, ponieważ wtedy nierówność $b_i < a_i$ nie będzie dalej spełniona. Zauważmy, że dla każdej relacji między elementami $a_i$ i $b_j$ mamy kandydatów $S$ twierdzących, że $a_i<b_j$ albo $a_i>b_j$ i tylko jednego kandydata, który twierdzi odwrotnie niż reszta.

1. Jeśli $i=j$, wtedy $a_i$ sąsiaduje z $b_j$, zatem istnieje kandydat, w którym $a_i<b_j$ oraz $a_j>b_j$. Odpowiedzmy zgodnie z nierównością w ciągu $S_0$, tzn. $a_i<b_j$, wtedy będziemy musieli usunąć co najwyżej jednego kandydata twierdzącego, że $a_j>b_j$.
2. Jeśli $i>j$, wtedy adwersarz musi odpowiadać inaczej, w zależności od tego, czy $a_i$ i $b_j$ ze sobą sąsiadują:
    1.1. Jeśli $a_i$ i $b_j$ są sąsiadami w $S_0$, wtedy $a_i>b_j$ oraz $i = j+1$, czyli istnieje taki ciąg $S_{j}$, w którym są w innej kolejności. Jednak wtedy w $S_j$ mamy nieprawdziwą nierówność $a_i < b_j$, zatem musimy wykreślić ten ciąg z listy kandydatów. Usuniemy co najwyżej jednego kandydata. 
    1.2. Jeśli $a_i$ i $b_j$ nie są sąsiadami w $S_0$, to powiedzmy, że $a_i>b_j$, wtedy relacja między nimi jest zachowana we wszystkich innych ciągach, więc nie musimy żadnego wykreślać.
3. Jeśli $i<j$, wtedy adwersarz powinien odpowiedzieć, że $a_i<b_j$, wtedy nie mogą one być sąsiadami, bo $a_i$ sąsiaduje tylko z $b_i$ i $b_{i-1}. Zatem taka odpowiedź musi być prawdziwa także dla wszystkich pozostałych kandydatów i nie musimy usuwać żadnego z nich.

### Dolne ograniczenie liczby porównań

Algorytm może zakończyć swoje działanie, gdy ograniczy liczbę kandydatów do **dokładnie jednego**. W każdym z przypadków algorytm może usunąć **co najwyżej jednego** kandydata, a łącznie mamy $2n$ kandydatów na ciąg wynikowy, więc algorytm musi wykonać **co najmniej** $2n-1$ porównań, by go znaleźć.
