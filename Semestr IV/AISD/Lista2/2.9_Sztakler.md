# Zadanie 9

![](https://i.imgur.com/KDVR9L7.png)


### Idea

Chcemy umieścić liście w drzewie w taki sposób, by najcięższe znajdowały się możliwie blisko korzenia i nie umieszczać żadnego z liści dalej od korzenia, niż to konieczne.
Zaczniemy budować drzewo od dołu do góry, dodajac coraz cięższe wierzchołki. Skorzystamy w tym celu z kolejki priorytetowej.

### Algorytm

1. Budujemy kolejkę priorytetową (np. minimalny kopiec) z wierzchołków $l_1, l_2, ..., l_n$ o wagach odpowiednio $w_1, w_2, ..., w_n$.
2. Dopóki kolejka nie będzie pusta:
    1. Wyciągamy dwa najlżejsze wierzchołki $v_i, v_j$ z kolejki.
    2. Tworzymy wierzchołek $p_k$ o dzieciach $v_i$ i $v_j$. Wtedy waga $c(p_i)=c(v_i)+c(v_j)$.
    3. Dodajemy $p_k$ do wynikowego drzewa.
    4. Dodajemy $p_k$ do kolejki.

### Dowód optymalności

#### Lemat
*Dla wag $w_i, w_j$ -- najmniejszych w zbiorze wag $W$ -- istnieje takie optymalne drzewo $OPT$, że wierzchołki o wagach $w_i, w_j$ mają wspólnego rodzica.*

Zauważmy najpierw, że $OPT$ zawsze posiada dwa wierzchołki na najniższym poziomie, które mają wspólnego rodzica (dla $n > 1$). 

Załóżmy, że tak nie jest, wtedy $OPT$ posiada jedynie takie liście, które nie mają wspólnych rodziców. Weźmy taki liść $l$, leżący na najniższym poziomie drzewa $OPT$. Jeśli jego rodzic $p$ ma jeszcze jakieś dziecko, ale nie jest ono liściem, wtedy $l$ nie leży na najniższym poziomie drzewa, wiec mamy sprzecznosć z założeniem. W innym przypadku, $p$ nie ma innych dzieci poza $l$, ale wtedy możemy usunąć $p$ z drzewa i na jego miejsce wstawić $l$. Otrzymamy wtedy drzewo $OPT'$ o długości zewnętrznej mniejse niż $OPT$ (wagi liści się nie zmieniają, ale długość ścieżki od $l$ do korzenia się zmniejszyła), zatem $OPT$ nie było drzewem optymalnym, co jest sprzeczne z założeniem.
W takim razie $OPT$ musi posiadać dwa liście na najniższym poziomie.

Weźmy zbiór wag $W={w_1, w_2, ..., w_{n+1}}$, niech $O$ będzie optymalnym rozwiązaniem dla tego zbioru wag. Wybierzmy dwa liście $w_k, w_m$, które są braćmi i leżą na najniższym poziomie drzewa $O$.

Rozważmy drzewo $O'$, powstałe przez zamienienie miejscami wierzchołków o wagach $w_i$ i $w_k$ oraz $w_j$ i $w_l$ w $O$. Zauważmy, że wtedy $$EL(O') \leq EL(O)$$.

Wiemy, że $d_{O}(w_k)\geq d_{O}(w_i)$ oraz, że $w_i\leq w_k$. Stąd możemy zapisać równość:

$$EL(O') = EL(O) - w_i d_{O}(w_i) - w_k d_{O}(w_k) + w_i d_{O}(w_k) + w_k d_{O}(w_i)$$

Możemy pogrupować wyrazy:

$$EL(O') = EL(O) - w_i d_{O}(w_i) + w_i d_{O}(w_k) - w_k d_{O}(w_k)  + w_k d_{O}(w_i)$$

$$EL(O') = EL(O) - w_i (d_{O}(w_i) - d_{O}(w_k)) - w_k (d_{O}(w_k)  - d_{O}(w_i))$$

$$EL(O') = EL(O) - w_i (d_{O}(w_i) - d_{O}(w_k)) + w_k (d_{O}(w_i)  - d_{O}(w_k))$$

$$EL(O') = EL(O) + (w_k - w_i) (d_{O}(w_i) - d_{O}(w_k))$$

Wiemy, że skoro $d_{O}(w_k)\geq d_{O}(w_i)$ i $w_i\leq w_k$, to $d_{O}(w_i) - d_{O}(w_k) \leq 0$ oraz $w_k - w_i\geq 0$. Stąd mamy, że:

$$EL(O') = EL(O) + (w_k - w_i) (d_{O}(w_i) - d_{O}(w_k)) \leq EL(O)$$

Zatem uzyskaliśmy drzewo $O'$, w którym najlżejsze liście o wagach $w_i$ oraz $w_j$ mają wspólnego rodzica.

#### Dowód


Pokażmy przez indukcję, że dla $n$ liści o wagach $w_1, w_2, ..., w_n$ algorytm zwraca optymalne drzewo.

**Podstawa**
Weźmy $n=1$, wtedy algorytm zwróci drzewo o jednym wierzchołku, więc na pewno jest optymalne.

**Krok** 
Załóżmy, że dla $k \leq n$ algorytm zwróci drzewo optymalne. Pokażmy, że wtedy algorytm zwróci optymalne drzewo $T$ dla $n+1$ liści. Weźmy dwie najlżejsze wagi $w_i, w_j$ i rozpatrzmy zbiór wag $W'=W\setminus {w_i, w_j}\cup{w_i+w_j}$, zawierajacy $n$ wag. Z założenia indukcyjnego wiemy, że algorytm zwraca dla takiego zbioru drzewo optymalne $T'$.

Niech $O$ to optymalne rozwiązanie dla zbioru $W$, w którym wierzchołki $v, u$ o dwóch najlżejszych wagach $w_i$ i $w_j$ są liśćmi i mają wspólnego rodzica. Utwórzmy drzewo $O'$, w którym $v$ i $u$ są usunięte, a na ich miejsce wstawiony jest wierzchołek $p$ o wadze $w_i + w_j$. 

Wiemy, że $d(u)=d(v)$ oraz z założenia indukcyjnego mamy, że $EL(T') \leq EL(O')$. Pokażmy, że $EL(T) \leq EL(O)$. Zauważmy, że:

$$EL(O') = EL(O) - w_i d(v) - w_j d(u) + (d(u)-1)(w_i+w_j)$$

$$EL(O') = EL(O) - w_i d(v) - w_j d(u) + d(v)w_i + d(u)w_j - w_i - w_j$$

$$EL(O') = EL(O) - w_i - w_j$$

Stąd:

$$EL(O') = EL(O) - w_i - w_j$$

$$EL(O) = w_i + w_j + EL(O')$$

Dla drzew $T$ oraz $T'$ możemy powiedzieć, że:

$$EL(T) = w_i + w_j + EL(T')$$

Sprawdźmy, czy prawdą jest, że 

$$EL(T) \leq EL(O)$$

$$w_i + w_j + EL(T') \leq w_i + w_j + EL(O')$$

$$EL(T') \leq EL(O')$$

Z założenia indukcyjnego wiemy, że $EL(T') \leq EL(O')$, zatem także $EL(T) \leq EL(O)$. Algorytm zwraca optymalny wynik.
