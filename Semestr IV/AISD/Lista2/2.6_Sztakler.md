# Zadanie 6

![](https://i.imgur.com/plSEr7v.png)

# Idea 

1. Wybieramy wierzchołek $x$ incydentny do krawędzi $e=(x, y)$.
2. Przeszukujemy BFS-em krawędzie o wadze mniejszej niż $w(e)$.
3. Zwracamy fałsz, jeśli trafimy na wierzchołek $y$, w p.p zwracamy prawdę.

# Dowód

Wykorzystamy własności grafów:

* ***cycle property*** -- dla dowolnego grafu $G$, jeśli waga krawędzi $e$, należącej do cyklu $C$ jest większa niż waga wszystkich innych krawędzi w tym cyklu ($e$ jest najcięższa w cyklu), wtedy $e$ nie może należeć do $MST$ tego grafu. Ta własność została dowiedziona na MDL.
* ***cut property*** -- dla dowolnego cięcia $C$ w grafie $G$ (podziału  na dwa zbiory wierzchołków), jeśli krawędź $e$, łącząca powstałe zbiory, jest ostro lżejsza niż wszystkie pozostałe krawędzie między tymi zbiorami, to ta krawędź należy do $MST$ tego grafu. Dowiedziemy tej własności.

### Dowód *cut property*

Załóżmy nie wprost, że istnieje jakieś $MST$ M, które nie zawiera opisanej we własności $e$. Dodajmy tę krawędź do $M$, otrzymując cykl (bo $M$ było drzewem, więc dodanie do niego krawędzi tworzy cykl). Oznacza to, że istnieje co najmniej jeszcze jedna krawędź łącząca zbiory powstałe po cięciu, nazwijmy ją $e'$. Wiemy z założenia, że $e$ jest najlżejszą krawędzią w tym cięciu, zatem $w(e)<w(e')$, stąd możemy stworzyć nowe drzewo $M'=(M\setminus\{e'\})\cup \{u\}$, które także jest drzewem rozpinającym. Zauważmy, że waga $M$ jest większa niż waga $M'$, zatem mamy sprzecznosć z założeniem, że $M$ było $MST$. W takim razie $e$ musi należeć do $MST$.


### Dowód algorytmu

Algorytm rozpoczyna przechodzenie po grafie od wierzchołka $x$, połączonego krawędzią $e$ z wierzchołkiem $y$, jednak jedynie po krawędziach lżejszych od $e$. Zauważmy, że mamy dwa możliwe scenariusze:

1. Dotrzemy do wierzchołka $y$, czyli zatoczymy koło, jednak mogliśmy poruszać się jedynie po krawędziach lżejszych od $e$, zatem $e$ musiało być najcięższe w cyklu. Możemy od razu powiedzieć, że z *cycle property* $e$ nie należy do $MST$.
2. Nie dotarliśmy do $y$, co oznacza, że nie prowadziła do niego żadna droga zbudowana z krawędzi lżejszych od $e$. W takim razie $e$ było najlżejszą krawędzią łączącą zbiór wierzchołków zawierający $y$ ze zbiorem zawierającym $x$, zatem z $cut property$ $e$ musi należeć do $MST$.

### Złożoność czasowa algorytmu

W pesymistycznym przypadku ($e$ jest najcięższa w grafie) będziemy musieli przejść wszystkie wierzchołki w grafie i algorytm będzie miał wtedy złożoność algorytmu $BFS$, czyli $O(n+m)$, gdzie $n$ to liczba wierzchołków, a $m$ -- wierzchołków.
